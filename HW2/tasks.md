1. Задача: Конвертер оцінок
Створіть програму, яка приймає від користувача результат (бал) і виводить відповідну
оцінку за такими критеріями:
● 90 і більше – оцінка A
● 80-89 – оцінка B
● 70-79 – оцінка C
● 60-69 – оцінка D
● менше 60 – оцінка F
Вимоги:
● Використати оператори if-else if.
● Окремо додайте перевірку, що введене значення є числом.

2. Задача: грa "Вгадай число".
Створіть гру "Вгадай число". Програма повинна згенерувати випадкове число від 1 до
100. Користувач має спробувати його вгадати. Після кожної спроби програма повинна
підказувати, чи було введене число більше чи менше за згенероване. Гра триває, поки
користувач не вгадає число.

3. Задача: Факторіал числа
Напишіть програму, яка приймає від користувача число n і обчислює його факторіал
(n!) за допомогою циклу while. Переконайтеся, що користувач вводить тільки число
більше нуля, інакше виводьте повідомлення про помилку.

4. Задача: Конвертер температур
Створіть функцію, яка конвертує температуру з Цельсія у Фаренгейти і навпаки.
● Напишіть дві функції: celsiusToFahrenheit(double celsius) та
fahrenheitToCelsius(double fahrenheit), які приймають температуру і
повертають її у відповідній системі вимірювання.
● Реалізуйте взаємодію з користувачем через консоль, запитуючи користувача
ввести температуру та бажану систему конвертації.

5. Задача: Калькулятор
Створити простий калькулятор, який приймає два числа та виконує одну з базових
математичних операцій: додавання, віднімання, множення або ділення. Також додайте
перевірку на ділення на нуль.
● Напишіть функції для кожної математичної операції: add, subtract, multiply,
divide.
● Програма повинна запитувати у користувача числа і тип операції, а потім
виводити результат.
